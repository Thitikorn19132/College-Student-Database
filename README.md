# สร้างและพัฒนา ฐานข้อมูลครูที่ปรึกษา และนักเรียน นักศึกษา ด้วย Microsoft Access และ Microsoft SQL Server
ฐานข้อมูลครูที่ปรึกษา และนักเรียน นักศึกษา ภายในแผนกวิชาคอมพิวเตอร์ธุรกิจ วิทยาลัยการอาชีพตากฟ้า

## ที่มาและความสำคัญ
>  ในปัจจุบัน คอมพิวเตอร์มีบทบาทสำคัญในหลายๆ องค์กรในการทำงานในด้านต่างๆ โดยเฉพาะสถานศึกษาทั้งในด้านงานเอกสาร การเรียนการสอน และการจัดเก็บข้อมูลต่างๆ ภายในสถานศึกษา     การจัดเก็บข้อมูลนักเรียน นักศึกษานั้น ในหลายๆครั้ง อาจประสบปัญหาทั้งการจัดเก็บข้อมูลนักเรียน นักศึกษา การค้นหาและแก้ไขข้อมูลต่างๆ ที่เกี่ยวกับครูที่ปรึกษา และนักเรียน นักศึกษา เช่น ข้อมูลสูญหาย การแก้ไข และการค้นหาข้อมูลล่าช้าอาจส่งผลให้การดำเนินงานไม่เป็นไปตามที่กำหนด


>	Microsoft Access ถูกนำไปใช้งานในระบบฐานข้อมูลได้ในหลากหลายธุรกิจ รองรับการทำงานพร้อมๆ กัน (Concurrent Usage) รองรับการพัฒนาปรับแต่ง และนำไปใช้กับระบบอื่นๆ ได้ สามารถ Import/Export Data ไปยังระบบต่างๆ เช่น Excel, SQL Server, Text File เป็นต้น จึงเหมาะแก่การนำมาพัฒนาระบบฐานข้อมูลภายในสถานศึกษา
ดังนั้นผู้จัดทำได้ศึกษา ออกแบบและพัฒนาฐานข้อมูลโดยใช้ซอฟต์แวร์อย่าง Microsoft Access 2019 ในการสร้างโปรแกรมที่ใช้เป็นส่วนติดต่อกับผู้ใช้เชื่อมโยงกับฐานข้อมูลกลาง และ Microsoft SQL Server ซึ่งเป็นโปรแกรมจัดเก็บข้อมูล ที่สามารถจัดเก็บข้อมูลในปริมาณมาก เพื่อนำเทคโนโลยีสารสนเทศ มาใช้ในการพัฒนาระบบฐานข้อมูล ที่มีข้อมูล ถูกต้อง ครบถ้วน เป็นการแก้ปัญหาต่างๆ และอำนวยความสะดวกแก่ครูที่ปรึกษาและนักเรียน นักศึกษาของแผนกวิชาคอมพิวเตอร์ธุรกิจ วิทยาลัยเทคโนโลยีและการจัดการตากฟ้า ในการจัดเก็บและจัดการข้อมูลภายในสถานศึกษา จึงมีความคิดริเริ่ม ที่จะสร้างฐานข้อมูลภายใน ที่ใช้ในแผนกวิชาคอมพิวเตอร์ธุรกิจ ในการจัดเก็บ แก้ไข และค้นหาข้อมูลต่างๆ ที่เกี่ยวข้องกับครูที่ปรึกษา และนักเรียน นักศึกษา 
